```markdown
# JAMHURI YA MUUNGANO WA TANZANIA
## BARAZA LA MITIHANI LA TANZANIA
### MTIHANI WA KUMALIZA ELIMU YA MSINGI

**04 HISABATI**
Muda: Saa 2:00 Mwaka: 2022

**Maelekezo**

1. Karatasi hii ina sehemu A na B zenye jumla ya maswali arobaini na tano (45). Jibu maswali yote.
2. Soma maelekezo yote yaliyoko katika fomu maalum ya kujibia (OMR).
3. Jaza taarifa zote katika fomu ya OMR.
4. Weka kivuli katika kila tarakimu ya Namba yako ya Mtihani kwenye nafasi husika katika fomu ya OMR.
5. Weka kivuli katika herufi ya jibu lililo sahihi kwa swali la 1 hadi 40 katika fomu yako ya kujibia uliyopewa. Kwa mfano, kama jibu sahihi ni A weka kivuli kama ifuatavyo: [A] [B] [C] [D] [E]
6. Ukigundua kuwa herufi uliyowekea kivuli si jibu sahihi, futa kivuli hicho kwa umakini kwa kutumia kifutio safi kabla ya kuweka kivuli katika herufi mpya.
7. Tumia penseli ya HB tu katika kujibu swali la 1 hadi 40, na kalamu ya wino wa bluu au mweusi kwa swali la 41 hadi 45.
8. Onesha wazi njia iliyotumika katika kujibu swali la 41 hadi 45 katika nafasi iliyotolewa kwenye fomu ya OMR.
9. Simu za mkononi na vitu vyote visivyoruhusiwa havitakiwi ndani ya chumba cha mtihani.

**SEHEMU A: MATENDO YA KIHISABATI, MAUMBO NA MAFUMBO**

Katika swali la 1 – 40, kokotoa swali ulilopewa na kisha weka kivuli kwenye herufi ya jibu lililo sahihi katika fomu yako maalum ya kujibia (OMR) uliyopewa.

1.  Thamani ya nafasi ya tarakimu iliyopigiwa mstari katika namba 504251 ni:
    A. Makumi
    B. Maelfu
    C. Mamia elfu
    D. Makumi elfu
    E. Mamia

2.  Jedwali lifuatalo linaonesha mauzo ya lita za petroli katika siku tano za wiki. Je, ni siku ipi lita nyingi zaidi za mafuta ziliuzwa?

    | Siku      | Lita |
    | --------- | ---- |
    | Jumatatu  | XLII |
    | Jumanne   | XLIX |
    | Jumatano  | LXIV |
    | Alhamisi  | XLIX |
    | Ijumaa    | LXIX |

    A. Jumatatu
    B. Jumanne
    C. Jumatano
    D. Alhamisi
    E. Ijumaa

3.  Ipi kati ya sehemu zifuatazo: 12/14, 15/17, 16/13, 19/20 ni sehemu kubwa kuliko zote?
    A. 12/14
    B. 15/17
    C. 16/13
    D. 19/20

4.  Ufaulu wa mwanafunzi wa Darasa la Saba katika masomo matano ulikuwa kama ifuatavyo: somo la Hisabati alipata 85, Kiswahili alipata 90, English Language alipata 80, Maarifa ya Jamii na Stadi za kazi alipata 75 na Uraia na Maadili alipata 95. Katika mchoro wa pai, somo lipi litawakilishwa na sehemu kubwa zaidi?
    A. Hisabati
    B. Kiswahili
    C. English Language
    D. Maarifa ya Jamii na Stadi za kazi
    E. Uraia na Maadili

5.  Mtungi wa gesi una ujazo wa lita 10. Iwapo lita 1.5 zimetumika, ni sehemu gani ya ujazo imebakia?
    A. 2/17
    B. 2/20
    C. 3/17
    D. 3/20

6.  Upendo alimpa 0.1 ya kilogramu za sukari dada yake na shangazi yake. Ikiwa alibakiwa na kilogramu 35, zipi kati ya zifuatazo ni jumla ya kilogramu za sukari alizokuwa nazo awali?
    A. kg 500
    B. kg 50
    C. kg 35.3
    D. kg 38
    E. kg 45

7.  Shule ya Msingi Mwenge ina jumla ya wanafunzi 560, ambapo 5/8 kati yao ni wanachama wa skauti. Ikiwa 3/5 ya wanachama wa skauti walilipa ada ya shule, ni asilimia ngapi ya wanafunzi hawakulipa ada?
    A. 60%
    B. 25%
    C. 37.5%
    D. 62.5%
    E. 40%

8.  Mwalimu alipewa kazi ya kupanga namba nzima zote zilizopo kati ya 22 na 53 ambazo ni vigawe vya 9. Upi ni mpangilio sahihi wa namba hizo ikiwa alianza na namba ndogo?
    A. 27, 35, 49, 54
    B. 27, 42, 51, 54
    C. 27, 45, 51, 54
    D. 27, 36, 45, 54
    E. 27, 32, 45, 54

9.  Mkulima alipanda michungwa kwenye mistari sita kwa mpangilio ufuatao: 90, 81, 72, __, __, 45. Michungwa iliyopandwa kwenye mstari wa nne na wa tano haikuota. Je, ni idadi ipi inawakilisha jumla ya michungwa ambayo haikuota?
    A. 141
    B. 147
    C. 93
    D. 87
    E. 117

10. Maria alimwomba kaka yake amsaidie kupanga namba XC, IV, LV, CI na VI kuanzia kubwa kwenda ndogo. Upi ni mpangilio sahihi?
    A. CI, XC, LV, VI, IV
    B. XC, CI, LV, IV, VI
    C. CI, XC, VI, IV, LV
    D. XC, LV, CI, IV, VI
    E. CI, XC, LV, IV, VI

11. Wanafunzi watano walipewa kazi ya kuorodhesha vigawe vya 6 vilivyopo kati ya 30 na 60. Je, ipi ni orodha sahihi?
    A. 36, 48, 54, 56
    B. 36, 48, 54, 60
    C. 36, 42, 54, 60
    D. 36, 42, 48, 54
    E. 36, 40, 42, 48

12. Wanafunzi watano waliorodhesha vigawe vitatu vya shirika vya namba 4 na 6 vilivyopo kati ya 10 na 40. Ipi ni sahihi kati ya orodha zifuatazo?
    A. 16, 24, 36
    B. 12, 24, 36
    C. 12, 18, 36
    D. 16, 28, 36
    E. 12, 30, 36

13. Dotto ana jumla ya sh 1,200,000. Iwapo 2/3 ya fedha za Dotto ni sawa na 3/4 ya fedha za Kulwa, je, kati yao wawili da mwenye kiasi kikubwa cha fedha kuliko mwenzake ana shilingi ngapi?
    A. sh 800,000
    B. sh 600,000
    C. sh 400,000
    D. sh 1,600,000
    E. sh 1,200,000

14. Katika mojawapo ya hifadhi za Taifa kuna jumla ya wanyama 2,400,000. Ikiwa 0.3 ya wanyama wote ni Simba, 0.4 ni Swala, 0.2 ni Twiga na 0.1 ni Tembo, je, kuna tofauti ya wanyama wangapi kati ya kundi lenye wanyama wengi na kundi lenye wanyama wachache?
    A. 720,000
    B. 240,000
    C. 1,200,000
    D. 480,000
    E. 960,000

15. Zuhura ana uzito wa kilogramu 70.5 na Hamis ana uzito wa kilogramu 68.15. Je, jumla ya uzito wao ni kiasi gani?
    A. 2.35 kg
    B. 148.65kg
    C. 138.65 kg
    D. 1.35kg
    E. 138.2kg

16. Jafari alipewa machungwa 789,951 na mlezi wake. Pia, alipata machungwa mengine 226,783 kutoka kwa rafiki yake. Je, jafari alipata jumla ya machungwa mangapi?
    A. 563,232
    B. 1,016,734
    C. 563,168
    D. 1,016,634
    E. 916,734

17. Jumla ya magari 834,223 yaliingizwa nchini mwaka 2020 kutoka Japani na nchi nyingine. Ikiwa magari 436,756 yalitoka Japan, je, magari mangapi yalitoka nchi nyingine?
    A. 1,270,979
    B. 1,260,979
    C. 397,467
    D. 4,085,757
    E. 402,533

18. Tatu alikuwa na shilingi 5,500 alizopata katika biashara yake. Ikiwa alitumia 3/5 ya fedha hizo kununua matunda, alibakiwa na kiasi gani cha fedha?
    A. sh 2,200
    B. sh 7,700
    C. sh 3,300
    D. sh 1,100
    E. sh 4,400

19. Sharifa alikuwa na shilingi 47,200 kwenye akaunti yake. Ikiwa alinunua suruali 3 za watoto wake kwa bei ya shilingi 4,300 kila moja, je, alibakiwa na kiasi gani cha fedha?
    A. sh 38,700
    B. sh 12,900
    C. sh 34,300
    D. sh 8,500
    E. sh 60,100

20. Shamba la ng'ombe wa maziwa huzalisha lita 254,567 za maziwa kwa siku. Ni kiasi gani cha maziwa kitazalishwa kwa siku 43?
    A. Lita 10,947,381
    B. Lita 10,846,381
    C. Lita 254,524
    D. Lita 254,610
    E. Lita 10,946,381

21. Amina alitumia 3/5 ya mshahara wake wa mwezi kununua nguo na 1/3 ya kiasi kilichobaki kununua chakula. Ikiwa alibaki na sh 400,000 baada ya matumizi hayo, je jumla ya mshahara wake kwa mwezi ni kiasi gani?
    A. sh 2,000,000
    B. sh 1,600,000
    C. sh 1,200,000
    D. sh 2,400,000
    E. sh 2,800,000

22. Katika shule ya msingi Magomeni kuna wasichana 450 zaidi ya idadi ya wavulana. Ikiwa 5/9 ya wanafunzi ni wasichana, kuna wanafunzi wangapi katika shule hiyo?
    A. 900
    B. 225
    C. 1,125
    D. 675
    E. 800

23. Zaina alitumia shilingi 4,800 kutuma maneno 63 kwa simu ya maandishi. Ikiwa maneno 30 yalitozwa shilingi 50 kwa kila neno; je, maneno 33 yaliyobaki yalitozwa jumla ya shillingi ngapi?
    A. Shilingi 3,300
    B. Shilingi 100
    C. Shilingi 1,500
    D. Shilingi 1,650
    E. Shilingi 110

24. Zahara alikuwa na sh 326,550. Iwapo alitumia sh 211,400, alibakiwa na kiasi gani?
    A. sh115,150
    B. sh537,950
    C. sh537,150
    D. sh538,050
    E. sh115,950

25. Kuna miaka na miezi mingapi katika miezi 92?
    A. Miaka 8 miezi 0
    B. Miaka 9 miezi 2
    C. Miaka 7 miezi 2
    D. Miaka 9 miezi 8
    E. Miaka 7 miezi 8

26. Jamali hutumia muda wa siku 50 kuandaa bustani ya mboga. Je, muda huo huandikwaje kwa mtindo wa wiki na siku?
    A. Wiki 7 na siku 1
    B. Wiki 4 na siku 2
    C. Wiki 8 na siku 2
    D. Wiki 7 na siku 0
    E. Wiki 1 na siku 20

27. Ipi ni jumla ya fedha zifuatazo; sh 5,707 na st 35, sh 2,983 na st 80 na sh 1,245 na st 40?
    A. sh9,935 na st 55
    B. sh9,935 na st 45
    C. sh9,935 na st 65
    D. sh9,936 na st 15
    E. sh 9,936 na st 55

28. Mwajuma aliweka kiasi cha shilingi 564,000 katika benki inayotoa kiasi cha riba ya 5.5% kwa mwaka. Je, alipata riba ya kiasi gani kwa miezi 6?
    A. Shilingi 31,020
    B. Shilingi 18,612
    C. Shilingi 60,040
    D. Shilingi 15,510
    E. Shilingi 186,120

29. Mchoro ufuatao ni sanduku la nguo lenye umbo mchemstatili ambao umefungwa pande zote.

    *(Picha ya mchemstatili)*

    Je, eneo lililotiwa kivuli ni sehemu gani ya eneo la umbo zima?
    A. 1/2
    B. 1/3
    C. 1/4
    D. 1/5
    E. 1/6

30. Lita ngapi za maziwa zinahitajika kujaza chombo chenye umbo la mchemraba ufuatao ikiwa lita 1 = 1,000cm³?

    *(Picha ya mchemraba)*

31. Juma alilima meta 200 za mraba za shamba lake lenye urefu wa meta 20 na upana wa meta 14. Je, meta ngapi za mraba hazikulimwa katika shamba hilo?
    A. m² 166
    B. m² 234
    C. m² 80
    D. m² 280
    E. m² 480

32. Mchoro ufuatao unaonesha kitalu cha nyanya chenye umbo la pembetatu pacha. Ikiwa mzingo wa kitalu chote ni sm 64, tafuta eneo lake.

    *(Picha ya pembetatu pacha)*

    A. sm² 100
    B. sm² 192
    C. sm² 56
    D. sm² 320
    E. sm² 384

33. Chupa ya maji ina ujazo wa ml 350. Je, katoni 2 za chupa za maji zina jumla ya lita ngapi ikiwa kila katoni ina chupa 24?
    A. lita 1.68
    B. lita 168
    C. lita 1,680
    D. lita 16.8
    E. lita 0.168

34. Mzedema aliwapa watoto watano maziwa lita 8.06, lita 80.6, lita 0.86, lita 8.6 na lita 0.806 na kuwapanga katika mstari kulingana na ujazo wa maziwa waliyopewa, kuanzia ujazo mdogo hadi mkubwa. Je, ni kiasi gani cha maziwa alipewa mtoto aliyekuwa nafasi ya tatu katika mstari huo?
    A. lita 8.06
    B. lita 80.6
    C. lita 0.86
    D. lita 8.6
    E. lita 0.806

35. Damasi ana kamba yenye urefu wa km 6 m 1. Ikiwa urefu wa kamba ya Roni ni pungufu ya urefu wa kamba ya Damasi kwa km 2 m 8 sm 4, tafuta urefu wa kamba ya Roni.
    A. km 3 m 5 sm 97
    B. km 3 m 91 sm 97
    C. km 3 m 91 sm 7
    D. km 3 m 991 sm 7
    E. km 3 m 991 sm 97

36. Nahodha alisafiri kwa mwendokasi wa km 24 kwa saa. Ni umbali gani alisafiri kwa muda wa saa 2 na dakika 30?
    A. km 60
    B. km 3,600
    C. km 720
    D. km 768
    E. km 48

37. Herufi y katika mlinganyo 2y - 4 = 8 inawakilisha namba ipi?

38. Iwapo 2n - 128 = 0, tafuta thamani ya n.
    A. 64
    B. 8
    C. -8
    D. -64
    E. -32

39. Wastani wa vimo vya wanafunzi tisa wa Darasa la Saba ni sentimeta 150. Ikiwa jumla ya vimo vya wanafunzi 4 ni sentimeta 450, wastani wa vimo vya wanafunzi watano waliobaki utakuwa sentimeta ngapi?
    A. 1,350
    B. 900
    C. 4,500
    D. 180
    E. 300

40. Jedwali lifuatalo linaonesha idadi ya wagonjwa wa malaria waliolazwa katika kituo cha afya cha Kariko kwa kipindi cha miaka mitano mfululizo:

    | Mwaka | Idadi ya Wagonjwa |
    | ----- | ------------------ |
    | 2017  | 150                |
    | 2018  | 160                |
    | 2019  | 148                |
    | 2020  | 160                |
    | 2021  | 150                |

    Je, upi wastani wa wagonjwa waliolazwa kwa mwaka?
    A. 179
    B. 192
    C. 768
    D. 153.6
    E. 237

**SEHEMU B: MATENDO YA KIHISABATI, MAUMBO NA MAFUMBO**

Katika swali la 41 – 45, onesha wazi njia iliyotumika kutafuta jibu kwa kutumia kalamu ya wino wa bluu au mweusi katika nafasi iliyotengwa kwenye fomu ya OMR.

41. Bwana Nguvumali alinunua mbegu za mahindi kwa sh 1,600. Ikiwa bei ya kilogramu 1.75 za mbegu za mahindi sokoni ni sh 11,200, je, alipata kiasi gani cha mbegu za mahindi?

42. Bustani ya shule yenye umbo la mstatili ina eneo la m² 9,632. Iwapo urefu wa bustani hiyo ni meta 112, je, mzingo wa bustani nzima utakuwa meta ngapi katika mamia yaliyo karibu?

43. Bahati alitembea umbali wa meta 400 kutoka nyumbani kwenda shuleni na kisha alitembea umbali wa meta 300 kutoka shuleni kwenda hospitali kama inavyoonekana katika mchoro ufuatao.

    *(Picha ya mchoro: Nyumbani - 400m - Shule - 300m - Hospitali)*

    Je, alitembea umbali gani kutoka hospitali kwenda nyumbani kwa kupita njia fupi?

44. Bibi hutumia muda wa saa 3 kupika chakula. Iwapo alianza kupika saa 03:45, je, alimaliza kupika saa ngapi katika mfumo wa saa 12?

45. Kapiligali alikuwa na mtaji wa sh 85,000. Alinunua vikapu 13 @ sh 250, chumvi dazeni 3 @ sh 1,200, mafuta ya kupikia kwa sh 4,500, nyanya kg 3 @ sh 1,300 na mchele kg 5 @ sh 2,000. Je, Kapiligali alibakiwa na shilingi ngapi?
```