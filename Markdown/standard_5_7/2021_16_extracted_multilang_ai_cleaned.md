```markdown
Nambari ya Mtahiniwa

**SMZ**

**BARAZA LA MITIHANI LA ZANZIBAR**

**MTIHANI WA KUINGILIA KIDATO CHA KWANZA**
125 URAIA

**MUDA: SAA 2:00 JUMANNE 02 NOVEMBA, 2021 MCHANA**

**MAAGIZO KWA WATAHINIWA**

*   Mtihani huu una sehemu TATU (3) A, B na C.
*   Jibu maswali YOTE katika sehemu A na B. Chagua maswali MANNE (4) kutoka sehemu C.
*   Andika nambari yako ya mtihani katika kila ukurasa.
*   Majibu yote yaandikwe katika nafasi zilizowekwa.
*   Majibu YOTE yaandikwe kwa kalamu ya buluu au nyeusi.
*   Simu za mkononi na vitu visivyoruhusiwa havitakiwi ndani ya chumba cha mtihani.

**KWA MATUMIZI YA WASAHIHISHAJI**

| NAMBARI YA SWALI | ALAMA | SAINI |
|---|---|---|
|  |  |  |
|  |  |  |
|  |  |  |
|  |  |  |
|  |  |  |
|  |  |  |
|  |  |  |
|  |  |  |
|  |  |  |
| **JUMLA** |  |  |

Mtihani huu una kurasa 9 zenye maandishi

Nambari ya Mtahiniwa

## SEHEMU A: (Alama 20)

Jibu maswali YOTE katika sehemu hii.
Chagua jawabu sahihi kisha andika herufi yake kwenye jadweli lililopo hapo chini.

i) Ugonjwa wa ukimwi uligundulika nchini Tanzania katika mwaka:

    **A: 1983 B: 1980 C: 1998 D: 1990**

ii) Uchaguzi mkuu wa kwanza wa vyama vingi vya siasa ulifanyika Tanzania mwaka:

    **A: 1992 B: 2000 C: 1995 D: 2005**

iii) Makao makuu ya Jumuiya ya Maendeleo ya Kusini mwa Afrika yapo:

    **A: Botswana B: Kenya C: Lesotho D: Tanzania**

iv) Kazi ya Bunge la Jamhuri ya Muungano wa Tanzania ni:

    **A: Kulinda nchi B: Kutunga sheria za nchi C: Kusuluhisha migogoro ya nchi D: Kutafsiri sheria za nchi**

v) Wilaya za Mkoa wa Kusini Pemba ni:

    **A: Tano B: Sita C: Tatu D: Mbili**

vi) Kiongozi wa mahakama ya rufaa ni:

    **A: Jaji mkuu B: Waziri mkuu C: Spika D: Makamo wa rais**

vii) Kati ya kazi za TAKUKURU ni:

    **A: Kuzuia magendo B: Kupambana na rushwa C: Kusimamia sheria za nchi D: Kulinda mali asili za nchi**

viii) Kifupisho cha Jeshi la Wananchi wa Tanzania ni:

    **A: JKU B: JWZ C: JWTZ D: JKT**

ix) Hali ya kimaumbile kuwa mwanamke au mwanamme:

    **A: Ushirikiano B: Jinsia C: Uhusiano D: Jinsi**

x) Shirika la Umoja wa Mataifa linaloshughulikia wakimbizi ni:

    **A: IMF B: OAU C: UNHCR D: UNESCO**

**JIBU**

Andika Kweli kwa maelezo yaliyo sahihi au Si kweli kwa maelezo yasiyo sahihi katika jadweli lililopo hapo chini.

i) Katiba ni taratibu za msingi zinazoweka masharti ya mahusiano ya watu na mambo yao muhimu.
ii) Elimu bila ya malipo huadhimishwa kila ifikapo tarehe 23 Septemba.
iii) Mikataba mibovu kwa masilahi binafsi huleta maendeleo kwa taifa.
iv) Moja kati ya kazi za Katiba ya Zanzibar ni kutoa mfumo wa sheria za nchi.
v) Sifa kuu ya kuwa mzanzibari ni kuwa mjumbe wa Baraza la Wawakilishi.
vi) Waziri wa elimu Zanzibar wa mwaka 2015 alikuwa Mhe. Omar Ramadhan Mapuri.
vii) Raisi wa kwanza wa Zanzibar ni Mhe. Amani Abeid Karume.
viii) Lengo kuu la kuwepo mahakama katika nchi ni kutoa haki kwa raia wote.
ix) Spika wa Baraza la wawakilishi huchaguliwa na wabunge.
x) Utawala bora ni utawala wa kidemokrasia ambao unafuata sheria za nchi.

**JIBU**

## SEHEMU B (Alama 40)

Jibu maswali YOTE katika sehemu hii.
Oanisha vifupisho kutoka KIFUNGU A na virefu vyake kutoka KIFUNGU B. Andika herufi ya jawabu sahihi katika jadweli lililopo hapo chini.

**KIFUNGU A** | **KIFUNGU B**
---|---
i. AU | A. Jumuiya ya Afrika Mashariki
ii. FAO | B. Umoja wa Mataifa
iii. EAC | C. Jumuiya ya Maendeleo Kusini mwa Afrika
iv. UN | D. Umoja wa Kusini mwa Afrika
v. SADC | E. Shirika la Chakula Duniani
| F. Umoja wa Afrika Mashariki
| G. Umoja wa Afrika

**JIBU**

| i | ii | iii | iv | v |
|---|---|---|---|---|
|  |  |  |  |  |

Jaza mapengo katika sehemu zilizowazi kwa kuchagua neno katika mabano yaliyopo hapo chini.

(Jinsia, Rais, Kuilinda, Vijana, Mwalimu Mkuu)

a. Watumiaji na waathirika wakubwa wa dawa za kulevya ni ______________.
b. Mikutano ya Baraza la Mawaziri la Jamhuri ya Muungano wa Tanzania huongozwa na ______________.
c. Mahusiano ya kijamii kati ya wanaume na wanawake huitwa ______________.
d. Kiongozi mkuu katika ngazi ya shule ni ______________.
e. Kuiweka nchi salama dhidi ya maadui ni ______________.

Jibu maswali yafuatayo kwa ufupi.

a. Andika maana ya demokrasia ya moja kwa moja.
b. Nini maana ya katiba iliyoandikwa?
c. Taja aina mbili (2) za sheria.
d. Ainisha njia mbili (2) zinazoweza kutumika kujiepusha na unyanyasaji wa kijinsia.
e. Taja kazi mbili (2) za vyombo vya habari.

## SEHEMU C: (Alama 40)

Jibu maswali MANNE (4) katika sehemu hii.

7. Elezea njia nne (4) zinazomuwezesha raia kushiriki katika ulinzi na usalama wa mali katika ngazi ya familia.

8. Jadili changamoto nne (4) za Jumuiya ya Afrika Mashariki.

9. Chambua faida nne (4) za utandawazi nchini Tanzania.

10. Elezea mambo manne (4) ambayo yanaweza kumuepusha mwananchi kutoa au kupokea rushwa.

11. Elezea misingi minne (4) ya demokrasia.

12. Chora mchoro elekezi wa muundo wa Baraza la Mawaziri la Jamhuri ya Muungano wa Tanzania.
```