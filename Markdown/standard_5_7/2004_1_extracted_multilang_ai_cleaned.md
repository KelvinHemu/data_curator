```markdown
**JAMHURI YA MUUNGANO WA TANZANIA**

**BARAZA LA MITIHANI LA TANZANIA**

**MTIHANI WA KUMALIZA ELIMU YA MSINGI**

**01 KISWAHILI**

Muda: Saa 1 dakika 30 Septemba 29, 2004 Mchana

**Maelekezo**

1.  Karatasi hii ina maswali 50 katika sehemu A, B, C, D na E.
2.  Jibu maswali yote katika kila sehemu.
3.  Majibu yote yaandikwe katika karatasi ya kujibia uliyopewa.
4.  Simu za mkononi haziruhusiwi kwenye chumba cha mtihani.
5.  Andika Namba yako ya Mtihani katika karatasi yako ya kujibia.

Karatasi hii ina kurasa 8 zenye maandishi.

**SEHEMU A: SARUFI**

Katika maswali 1-15 andika herufi ya jibu lililo sahihi katika karatasi yako ya kujibia.

1.  Ili tuvune mazao bora, \_\_\_\_\_ tulime kwa juhudi na maarifa.
    A. ni budi
    B. budi
    C. hatuna budi
    D. tuna budi
    E. kuna budi

2.  Alitembea \_\_\_\_\_ miguu kutoka shuleni hadi nyumbani.
    A. kwa
    B. na
    C. wa
    D. cha
    E. pa

3.  Mtoto huyu alikuwa na bidii darasani \_\_\_\_\_ hakufaulu mtihani.
    A. hivyo
    B. hata
    C. lau
    D. walau
    E. angalau

4.  “Mzee Mundu alipita hapa shuleni”. Neno Mundu limetumika kama aina ipi ya maneno?
    A. Kiwakilishi
    B. Kitenzi
    C. Kivumishi
    D. Nomino
    E. Kielezi

5.  Watu wale walimsimamisha Sofia, \_\_\_\_\_.
    A. ndiye
    B. ndwo
    C. ndio
    D. ndiyo
    E. ndo

6.  Kama ungaliniomba kitabu kile \_\_\_\_\_.
    A. mningalikupa
    B. ningelikupa
    C. ningekupa
    D. nitakupa
    E. nakupa

7.  Hadi sasa hakuna mtu \_\_\_\_\_ aliyekamatwa kuhusika na wizi ule.
    A. yoyote
    B. wowote
    C. yeyote
    D. yote
    E. vyovyote

8.  “Wengi waliyaamini maneno ya mwalimu.” Neno wengi limetumika kama \_\_\_\_\_.
    A. kielezi
    B. kivumishi
    C. kiunganishi
    D. kitenzi
    E. kiwakilishi

9.  “Shule yetu imefungwa hadi mwezi ujao”. Wingi wa sentensi hii ni \_\_\_\_\_.
    A. mashule yetu yamefungwa hadi mwezi ujao
    B. mashule zetu zimefungwa hadi miezi ijayo
    C. shule zetu imefungwa hadi mwezi ujuao
    D. shule zetu imefungwa hadi miezi ujao
    E. shule zetu zimefungwa hadi mwezi ujao

10. “Mwalimu aliwataka watoto wamsikilize kwa makini”, Sentensi hii iko katika kauli ipi?
    A. Taarifa
    B. Halisi
    C. Kutendwa
    D. Kutendana
    E. Kutendewa

11. “Tulimkuta rafiki yetu amelewa chakari”. Katika sentensi hii neno chakari limetumika kama \_\_\_\_\_.
    A. nomino
    B. kielezi
    C. kiunganishi
    D. kirejeshi
    E. kitenzi

12. \_\_\_\_\_ siku hizi mvua hunyesha sana.
    A. siku
    B. jua
    C. la
    D. ku
    E. si

13. “Kibaka amemwibia Ali nauli yake”. Katika sentensi hii Ali ni \_\_\_\_\_.
    A. mtendwa
    B. mtendewa
    C. mtenda
    D. mtendeka
    E. mtendana

14. “Baba anauza matunda sokoni”. Katika sentensi hii neno sokoni limetumika kama aina ipi ya maneno?
    A. Kielezi
    B. Kiwakilishi
    C. Nomino
    D. Kivumishi
    E. Kiunganishi

15. “Je, \_\_\_\_\_ amenunua gari”. Hii ni aina ipi ya sentensi?
    A. Fupi
    B. Changamano
    C. Sahili
    D. Ambatano
    E. Tegemezi

**SEHEMU B: MSAMIATI**

Katika maswali 16 - 25 andika herufi ya jibu lililo sahihi katika karatasi yako ya kujibia.

16. Tulitia nanga salama kwani \_\_\_\_\_ wetu alikuwa mzoefu.
    A. dereva
    B. nahodha
    C. mwendeshaji
    D. utingo
    E. rubani

17. “Ingawa kulikuwa na nuru ya kutosha, tayari ilikwishatimia saa moja kamili”. Neno nuru maana yake ni \_\_\_\_\_.
    A. giza
    B. mawingu
    C. mwanga
    D. taa
    E. umeme

18. “Vifaa hivi vitakidhi lengo la kumalizia jengo letu" Neno vitakidhi lina maana sawa na lipi katika maneno yafuatayo?
    A. Vitaongeza
    B. Vitatosheleza
    C. Vitaharibu
    D. Vitasaidia
    E. Vitahamasisha

19. Ni fungu lipi la maneno lenye maana sawa na samani?
    A. Vikombe, vijiko, sahani, bakuli
    B. Vitanda, viti, meza, kabati
    C. Kabati, koroboi, viti, kibiniti
    D. Turubai, godoro, kitanda, meza
    E. Meza, bilauri, viti, vitanda

20. Neno lililo kinyume cha neno duni ni lipi?
    A. Bora
    B. Dogo
    C. Bichi
    D. Hafifu
    E. Baya

21. Watoto wa shangazi na mjomba wako utawaitaje?
    A. Shoga
    B. Kaka
    C. Binamu
    D. Dada
    E. Ami

22. “Serikali imetoa ilani juu ya unywaji wa pombe za kienyeji vilabuni”. Neno ilani lina maana ipi?
    A. Lana
    B. Ruhusa
    C. Onyo
    D. Leseni
    E. Maelekezo

23. Neno lenye maana sawa na ufukara ni lipi?
    A. Ukwasi
    B. Usawa
    C. Ukintimba
    D. Ukata
    E. Unyofu

24. Kifungu cha maneno chenye maana ya mavazi ni kipi?
    A. Shati, kofia, kitenge, saa
    B. Buibui, kitenge, suruali, kofia
    C. Kofia, kitenge, shati, kifungo
    D. Kitenge, buibui, koti, kofia
    E. Baibui, kitenge, khanga, mtandio

25. Kinyume cha neno takasa ni kipi?
    A. Takata
    B. Chafua
    C. Chanua
    D. Tandika
    E. Taabika

**SEHEMU C: METHALI, NAHAU NA VITENDAWILI**

Katika maswali 26 - 35 chagua jibu lililo sahihi kwa kuandika herufi yake katika karatasi yako ya kujibia. Kwa swali la 33 andika jibu kwa NENO moja tu.

26. “Ukitaka kuruka agana na nyonga” ni methali inayotuasa juu ya nini?
    A. Nyonga ni kiungo muhimu
    B. Asiye na nyonga hawezi kuruka
    C. Tusikubali kuruka kabla ya kuuliza
    D. Tusipopima nyonga zetu tutavunjika
    E. Lazima tutafakari kwa kina kabla ya kutenda

27. Kinyume cha methali isemayo “Ngoja! Ngoja huumiza matumbo”, ni kipi?
    A. Bendera hufuata upepo
    B. Mtu hujikuna ajipatiapo
    C. Mwosha hadhuru maiti
    D. Haraka haraka haina baraka
    E. Asiyesikia la mkuu huvunjika guu

28. Methali isemayo “Akutendaye mtende, mche asiyekutenda” ina maana ipi?
    A. Mtenda mema hulipwa mema
    B. Akutendeaye mabaya mtendee mema
    C. Matendo huacha historia
    D. Wema hulipwa ubaya
    E. Mbaya wako mpende

29. Heri kufa \_\_\_\_\_ kuliko kufa mwili.
    A. macho
    B. moyo
    C. kufariki dunia
    D. masikio
    E. mdomo

30. Babu yetu bado anaonekana madhubuti lakini ameshakula chumvi nyingi. Amekula chumvi nyingi maana yake ni ipi?
    A. Ameshamaliza chumvi yote
    B. Amekula sana
    C. Amefanya mazoezi mengi
    D. Ameishi miaka mingi
    E. Ameishi kwa matatizo mengi

31. Doto anaringa sana kwa vile ni mtu wa nasaba bora. Mtu wa nasaba bora maana yake ni ipi?
    A. Amezaliwa mjini
    B. Amezaliwa na wazazi wenye hadhi
    C. Amezaliwa na wazazi masikini
    D. Yu tajiri kupindukia
    E. Anadharau watu wengine

32. Vijana wengi siku hizi hawapendi kazi za sulubu. Kazi za sulubu maana yake ni ipi?
    A. Kazi yenye malipo kidogo
    B. Kazi inayofanywa kwa muda mrefu
    C. Kazi isiyokuwa ya kudumu
    D. Kazi ya kutumia nguvu nyingi
    E. Kazi ya muda mfupi

33. Tegua kitendawili kifuatacho kwa kuandika neno moja tu. “Miguu mirefu kasimama uwanjani".

34. Kitendawili kisemacho “Mlima mrefu nimeupanda kwa kucha” jibu lake ni lipi?
    A. Udongo
    B. Utelezi
    C. Uji
    D. Kichuguu
    E. Ugali

35. Kitendawili “Ngozi ndani, nyama nje” jibu lake ni lipi?
    A. Filigisi
    B. Karanga
    C. Mpira
    D. Tunda
    E. Figo

**SEHEMU D: UFAHAMU**

Soma kwa makini kifungu cha habari kifuatacho kisha jibu maswali 36 — 45 kwa kuandika herufi ya jibu lililo sahihi katika karatasi yako ya kujibia.

Jua lilikuwa linaunguza mithili ya moto. Hapakuwa na unyasi wala mti uliokuwa na majani ya rangi ya kijani. Kila kitu ulikuwa na rangi ya kahawia kavu! Aidha, kupata tone la maji ya kunywa ilikuwa ndoto kwani mito na visima vyote vilikauka kabisa. Baada ya kuhangaika kwa njaa na kiu, ndipo wanyama waliamua waitishe mkutano ili wajadili hatua ya kuchukua. Makundi ya wanyama wa aina na ukubwa mbalimbali walikutana chini ya mbuyu. Swala, nyani, mbawala, tembo, wote walikuweko.

“Kama mjuavyo mimi ndimi mfalme wa wanyama wote. Ningurumapo hapana achezaye. Kwa hiyo bila shaka mtakubali kuwa mimi ni Mwenyekiti wa mkutano huu”. Alitangaza simba mume. Wanyama wote walitazamana na kutikisa vichwa kama ishara ya kuafiki. Kisha nyati alisimama na kusema:

“Mheshimiwa Mwenyekiti, jana nilisikia mrindimo toka upande wa magharibi. Hivyo nashauri sote tuhame na kuelekea upande huo ili tuokoe maisha yetu kwani huko kuna dalili ya mvua.” Wanyama wote waliunga mkono hoja hiyo, isipokuwa kobe ambaye alisema, “Mheshimiwa Mwenyekiti, endapo kweli tumeazimia kuhama, sisi akina kobe tunaomba mtubebe kwani kasi yetu ya kutembea ni ndogo mno.”

Baada ya kila mnyama kutoa rai yake, Mwenyekiti alisimama na kusema: “Nimesikia yote mliyoyasema. Kabla ya kuanza mhamo, nakutuma wewe ng'ombe upeleke ujumbe wetu kwa binadamu ili waache kuharibu mazingira, kwani hicho ndicho kiini cha matatizo yanayotusibu. Wewe ni kiungo baina yetu na binadamu”. Ng'ombe alikubali.

Baada ya kuufikisha ujumbe ule, binadamu alijibu kuwa alikwishalielewa tatizo la mazingira na tayari alikuwa na mpango kamambe wa kuchinja mifugo yote ili kutekeleza ushauri wa wataalamu wa mazingira wa kuiokoa dunia na janga la jangwa. Kusikia hayo, ng'ombe alichanja mbuga kuelekea kwa wanyama wengine.

36. Kwa mujibu wa habari uliyosoma, Mwenyekiti wa mkutano wa wanyama alikuwa nani?
    A. Nyati
    B. Simba
    C. Ng'ombe
    D. Kobe
    E. Binadamu

37. Wanyama walikubaliana kuhama kuelekea upande upi wa mahali walikokuwa?
    A. Machweo ya jua
    B. Matokeo ya jua
    C. Kusini
    D. Kaskazini
    E. Kusini Magharibi

38. Ishara ya kuweko kwa mvua wanyama walikotaka kuhamia ilikuwa ni \_\_\_\_\_.
    A. uoto wa kahawia
    B. vijito
    C. ukungu
    D. mrindimo
    E. maji

39. Kobe hakuiafiki moja kwa moja hoja ya kuhama kwa sababu \_\_\_\_\_.
    A. walikotaka kuhamia kulikuwa mbali
    B. aliogopa kuachwa nyuma
    C. kobe ni wavivu kutembea
    D. wanyama wengine wangemla kobe
    E. kobe alikuwa mpinzani wa mwenyekiti

40. Sababu ya eneo walimoishi wanyama kuwa kame ilikuwa ipi?
    A. Kutokuwa na mito
    B. Kutokuwa na miti
    C. Uharibifu uliofanywa na wanyama na wanadamu
    D. Uharibifu uliosababishwa na jua kali
    E. Ng'ombe kula majani yote

41. Ng'ombe amepewa sifa na mwenyekiti ya kuwa kiungo baina ya binadamu na wanyama kwa sababu ipi?
    A. Wanyama wengi wanamheshimu ng'ombe
    B. Ng'ombe ni mnyama mpole
    C. Ng'ombe anafugwa na binadamu
    D. Binadamu anamheshimu ng'ombe
    E. Ng'ombe ana akili kama binadamu
```