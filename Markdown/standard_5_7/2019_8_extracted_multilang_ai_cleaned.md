```markdown
Nambari ya Mtahiniwa

**SMZ**

**BARAZA LA MITIHANI LA ZANZIBAR**

**MTIHANI WA KUINGILIA KIDATO CHA KWANZA**

**133 KISWAHILI**

**MUDA: SAA 2:00 JUMANNE 03 DISEMBA, 2019 MCHANA**

**MAAGIZO KWA WATAHINIWA**

1. Mtihani huu una sehemu NNE (4): A, B, C na D.
2. Jibu maswali YOTE kutoka sehemu A, maswali MANNE (4) kutoka sehemu B, maswali MAWILI (2) kutoka sehemu C na swali MOJA (1) kutoka sehemu D.
3. Andika nambari yako ya mtihani katika kila ukurasa.
4. Majibu yote yaandikwe katika nafasi zilizowekwa.
5. Majibu yote yaandikwe kwa kalamu ya buluu au nyeusi.
6. Simu za mkononi haziruhusiwi ndani ya chumba cha mtihani.

**KWA MATUMIZI YA WASAHIHISHAJI**

| NAMBARI YA SWALI | ALAMA | SAINI |
|---|---|---|
|  |  |  |
|  |  |  |
|  |  |  |
|  |  |  |
|  |  |  |
|  |  |  |
|  |  |  |
|  |  |  |
|  |  |  |
| JUMLA |  |  |

Mtihani huu una kurasa 12 zenye maandishi

Nambari ya Mtahiniwa

## SEHEMU A: (Alama 15)

**UFAHAMU**

Jibu maswali YOTE katika sehemu hii.

Soma shairi lifuatalo kwa makini kisha jibu maswali yanayofuata.

Soma mtoto wa kike,
Soma usitetereke,
Soma usishawishike,
hadi mwishowe ufike,
Soma nyadhifa ushike,
nchi hii utumike,
Soma nakutegemea,
Soma mtoto wa kike.

Soma na ufundishike,
na vikwazo uviruke,
Soma nami niridhike,
moyo nisisononeke,
Soma kisha unizike,
mahali pema niweke,
Soma nakutegemea,
Soma mtoto wa kike.

Soma usirukeruke,
bongo zako zichemke,
Soma yote ukumbuke,
masomo yasiponyoke,
Soma usirubunike,
mwanangu usipotoke,
Soma nakutegemea,
Soma mtoto wa kike.

Soma usipaparike,
raha zina muda wake,
Soma usifedheheke,
wenzangu wasinicheke,
Soma ili nitukuke,
heshima nami niweke,
Soma nakutegemea,
Soma mtoto wa kike.

**Maswali**

a) Bainisha nasaha mbili (2) anazozitoa mshairi kwa mtoto wa kike.

b) Eleza faida inayoweza kupatikana kwa jamii na mzazi endapo mtoto wa kike atapata elimu.

c) Andika kichwa cha shairi hili kwa maneno yasiyozidi matano (5).

d) Mshairi amekusudia kutoa ujumbe gani kwa jamii yake?

e) Andika kinyume cha maneno yaliyopigiwa mstari.

| NENO | KINYUME |
|---|---|
|  |  |

f) Fupisha shairi ulilolisoma hapo juu kwa aya moja (1) yenye maneno yasiyozidi ishirini na tano (25).

Nambari ya Mtahiniwa

## SEHEMU B: (Alama 40)

**SARUFI NA MATUMIZI YA LUGHA**

Jibu maswali MANNE (4) katika sehemu hii. Swali la sita (6) ni la lazima.

6. a) Taja aina za sentensi zifuatazo:

   i) Watoto wanaruka juu na chini.

   ii) Kondoo aliyenunuliwa jana amechinjwa leo asubuhi.

   iii) Tungelisoma kwa bidii hakika tungelifaulu mitihani yetu.

   b) Tunga sentensi moja kwa kila aina ya kiunganishi kifuatacho:

   i. Kiunganishi linganishi

   ii. Kiunganishi nyongeza

7. a) Ainisha maneno yaliyopigiwa mstari katika sentensi zifuatazo:

   i) Tukilima tutavuna mazao mengi.

   ii) Abasi si kijana mzuri.

   iii) Jogoo amewika mara mbili.

   b) Kwa kutumia mifano eleza maana ya istilahi zifuatazo:

   i. Kishazi

   ii. Sentensi

8. a) Eleza taratibu tatu (3) za kufanya mdahalo.

   i)

   ii)

   iii)

   b) i) Nini maana ya taarifa?

   ii) Taja sifa mbili (2) za taarifa.

9. a) Uliza maswali yafuatayo kwa Kiswahili.

   i) How many nails do you have in your fingers?

   ii) Which colour do you prefer, brown or purple?

   iii) Who is the President of this country?

   b) Andika nambari zifuatazo kwa maneno.

   i) 80,914

   ii) 32,500,500

10. a) Kiunguja na Kipemba ni miongoni mwa lahaja za lugha ya Kiswahili. Andika lahaja nyengine tatu (3) za lugha hiyo.

    i)

    ii)

    iii)

    b) Fafanua kwa kutumia mifano mambo mawili (2) yanayotofautisha lahaja moja na nyengine.

    i)

    ii)

## SEHEMU C: (Alama 30)

**FASIHI**

Jibu maswali MAWILI (2) katika sehemu hii.

11. Tunga hadithi fupi ya kusisimua inayokubaliana na methali isemayo “Mtaka nyingi nasaba hupata mwingi msiba”

12. Andika beti tatu (3) za wimbo wa Kiswahili unaokemea maovu yaliyomo katika jamii yako.

13. a) Eleza mambo matatu (3) yanayotofautisha mashairi ya kimapokeo na ya kimamboleo.

    i)

    ii)

    iii)

    b) Tegua vitendawili vifuatavyo:-

    i) Nina mti wangu kila nikiukata haukatiki.

    ii) Ninampiga mwanangu kila siku lakini hasikii.

## SEHEMU D: (Alama 15)

**UTUNGAJI**

Jibu swali MOJA (1) tu katika sehemu hii.

14. Tunga Insha ya maneno kati ya 120 – 130 kuhusu “Umuhimu wa vyombo vya habari”.

15. Jaalia wewe ni Maulid Ussi Mussa unayeishi Mapambazuko, umefiwa na mtoto wako anayeitwa Zakaria Ussi Mussa. Andika tangazo la kifo kuwaarifu watoto wako Farida Ussi Mussa wa Uweleni Pemba, Hassan Ussi Mussa wa Mahonda, Rashida Ussi Mussa wa Mtwara, pamoja na ndugu, jamaa, marafiki na wengineo.
```