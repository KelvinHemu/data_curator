```markdown
**JAMHURI YA MUUNGANO WA TANZANIA**

**BARAZA LA MITIHANI**

**MTIHANI WA KUMALIZA ELIMU YA MSINGI**

**03 MAARIFA YA JAMII**

Muda: Saa 1:30 Alhamisi, 11 Septemba 2014 asubuhi

Maelekezo:

1.  Karatasi hii ina sehemu A, B na C zenye maswali hamsini (50).
2.  Jibu maswali yote katika kila sehemu.
3.  Soma maelekezo yote yaliyoko katika karatasi maalum (OMR) ya kujibia na kujaza taarifa zote.
4.  Andika Namba yako ya Mtihani kisha weka kivuli kwenye tarakimu za namba hiyo mahali panapohusika kwenye karatasi yako ya kujibia.
5.  Weka kivuli katika herufi ya jibu sahihi kwa kila swali katika karatasi yako ya kujibia uliyopewa, kwa mfano kama jibu sahihi ni A weka kivuli kama ifuatavyo: [Mfano wa kivuli]
6.  Ukigundua kuwa herufi uliyowekea kivuli si jibu sahihi futa kivuli hicho kwa umakini kwa kutumia kifutio safi kabla ya kuweka kivuli katika herufi mpya.
7.  Tumia penseli ya HB tu.
8.  Simu za mkononi haziruhusiwi ndani ya chumba cha mtihani.

**SEHEMU A: URAIA**

Chagua jibu sahihi kisha weka kivuli katika herufi ya jibu sahihi mbele ya namba ya kila swali katika karatasi yako ya kujibia.

1.  Wajibu wa Kamati ya Shule ni:
    A. kusimamia maendeleo ya taaluma katika shule
    B. kutoa ushauri nasaha kuhusu maambukizi ya UKIMWI
    C. kuthibitisha ajira ya walimu
    D. kusimamia nidhamu ya walimu
    E. kusimamia ujenzi na maendeleo ya shule.

2.  Vyanzo vya mapato ya Serikali za Mitaa ni:
    A. kodi ya kichwa na majengo
    B. ruzuku, kodi na michango mbalimbali
    C. kodi ya ardhi na majengo
    D. tozo za bidhaa za maliasili
    E. tozo katika leseni za biashara.

3.  Katika muundo wa uongozi wa Serikali za Mitaa, Halmashauri ya Wilaya au Manispaa huongozwa na:
    A. Chama Tawala
    B. Mkurugenzi Mtendaji
    C. Mkuu wa Wilaya
    D. Baraza la Madiwani
    E. Katibu Tawala wa Wilaya.

4.  Rangi nyeusi katika Bendera ya Tanzania inawakilisha:
    A. Uoto
    B. Madini
    C. Watu
    D. Ardhi
    E. Hifadhi za wanyamapori.

5.  Nembo ya taifa ni kielelezo cha:
    A. umoja, uhuru, uwezo na nguvu za taifa
    B. uhuru, umoja, na raslimali za taifa
    C. uwezo, uhuru, uoto na nguvu za taifa
    D. uhuru, umoja na nguvu za taifa
    E. uhuru na umoja.

6.  Lengo kuu la kuruhusu mfumo wa vyama vingi vya siasa Tanzania ni:
    A. kutimiza masharti ya washirika wa maendeleo
    B. kulinda haki za makundi maalum katika jamii
    C. kuwavutia wawekezaji wa kigeni
    D. kutekeleza maagizo ya Umoja wa Afrika
    E. kupanua demokrasia.

7.  Chombo chenye mamlaka ya kusimamia uchaguzi wa Rais, Wabunge na Madiwani Tanzania ni:
    A. Jeshi la Polisi
    B. Tume ya Taifa ya Uchaguzi
    C. Mahakama Kuu
    D. Ofisi ya Msajili wa Vyama vya Siasa
    E. Ofisi ya Waziri Mkuu.

8.  Haki ya kumiliki mali ipo kwenye kundi lipi la haki za binadamu?
    A. Kijamii na Kiuchumi
    B. Kisiasa na Kiuchumi
    C. Kikatiba na Kisiasa
    D. Kijamii na Kisiasa
    E. Kijamii na Kiutamaduni

9.  Ulinzi na Usalama wa Taifa letu ni jukumu la:
    A. Jeshi la Ulinzi
    B. Idara ya Usalama wa Taifa
    C. Jeshi la Polisi
    D. Jeshi la Mgambo
    E. kila raia.

10. Miongoni mwa kazi za Jeshi la Mgambo ni:
    A. kukamata wahalifu na kuwafikisha katika kituo cha Polisi
    B. kutoa adhabu kwa wanaovunja sheria mijini
    C. kuzuia majanga ya moto mijini
    D. kukusanya kodi ya maendeleo sehemu za mijini
    E. kuzuia na kupambana na rushwa.

11. Utandawazi ni mfumo unaosisitiza kuwepo kwa:
    A. teknolojia ya habari na mawasiliano katika nchi zinazoendelea
    B. haki sawa kwa watu wote duniani
    C. vyama vingi vya siasa katika nchi zinazoendelea
    D. biashara huria baina ya mataifa
    E. sekta isiyo rasmi katika nchi zinazoendelea.

12. Nini maana ya Ujasiriamali?
    A. Biashara yenye faida kubwa.
    B. Uwekezaji katika mradi au biashara.
    C. Biashara ndogondogo
    D. Sekta isiyo rasmi.
    E. Ushujaa katika kumiliki mali.

13. Udhaifu wa Umoja wa Mataifa (UNO) ni pamoja na:
    A. Kushindwa kuzuia kusambaa kwa utandawazi
    B. Waafrika hawajawahi kushika wadhifa wa juu katika Umoja wa Mataifa
    C. Wanachama wachache kuwa na haki ya kura ya turufu
    D. Kushindwa kupitisha Azimio la Haki za Binadamu
    E. Nchi za kiafrika kutoshirikishwa katika vikao vya Baraza la Usalama.

14. Jaji Mkuu wa Tanzania huteuliwa na:
    A. Bunge
    B. Waziri Mkuu
    C. Rais
    D. Makamu wa Rais
    E. Mwanasheria Mkuu wa Serikali.

**SEHEMU B: HISTORIA**

Chagua jibu sahihi kisha weka kivuli katika herufi ya jibu sahihi mbele ya namba ya kila swali katika karatasi yako ya kujibia.

15. Wafanyabiashara kutoka Asia walianza kufika Tanganyika katika karne ya ngapi?
    A. Karne ya 15
    B. Karne ya 19
    C. Karne ya 8
    D. Karne ya 9
    E. Karne ya 12

16. Kabla ya ukoloni, mojawapo ya kazi za Mkuu wa ukoo ilikuwa ni:
    A. kutatua migogoro
    B. kusaini mikataba na wakoloni
    C. kuongeza idadi ya mifugo
    D. kujenga nyumba

17. Mkutano wa kuligawa Bara la Afrika ulifanyika mjini:
    A. Berlin
    B. London
    C. Roma
    D. Paris
    E. New York.

18. Azimio la Arusha lilihusu:
    A. uhuru na kazi
    B. siasa na kilimo
    C. elimu kwa wote
    D. ujamaa na kujitegemea
    E. mfumo wa vyama vingi.

19. Katika zama za mwisho za mawe mgawanyo wa kazi katika jamii ulizingatia:
    A. busara na utajiri
    B. busara na umri
    C. uzoefu na busara
    D. umri na jinsia
    E. utajiri na umri.

20. Mwanadamu wa mwanzo alianza kutembea kwa miguu miwili katika hatua ya:
    A. Primates
    B. Homo Sapiens
    C. Homo Habilis
    D. Zinjanthropus
    E. Homo erectus.

21. Utawala wa Waingereza katika Tanganyika ulimalizika katika karne ya ngapi?
    A. 15
    B. 19
    C. 20
    D. 18
    E. 17

22. Vita vilivyotokea Rwanda mwaka 1994 vilitokana na:
    A. ukabila
    B. utajiri
    C. rushwa
    D. ukabaila
    E. ubepari.

23. Watangulizi wa mwanzo wa ukoloni kufika Zanzibar na Tanganyika walikuwa:
    A. Wafanyabiashara
    B. Wamisionari
    C. Wapelelezi
    D. Walowezi
    E. Waarabu.

24. Chama cha kuajiri vibarua wakati wa ukoloni katika Tanganyika kiliitwa:
    A. MANAMBA
    B. TFL
    C. TAA
    D. JUWATA
    E. SILABU.

25. Chimbuko la familia ni:
    A. ndugu na marifiki
    B. ukoo na kabila
    C. baba na mama
    D. watoto
    E. wazee na vijana.

26. Mageuzi ya viwanda huku Ulaya yalitokea kati ya karne za:
    A. 16 na 17
    B. 15 na 16
    C. 17 na 18
    D. 18 na 19
    E. 15 na 20.

27. Jamii za Afrika Mashariki zilizowapinga wakoloni kwa njia ya vita ni pamoja na:
    A. Wanandi na Wahehe
    B. Wasangu na Wabena
    C. Waha na Wakamba
    D. Waganda na Wabena
    E. Wabena na Wapare.

28. Baharia wa kwanza wa Ureno kufika Afrika alikuwa:
    A. Vasco Da Gama
    B. David Livingstone
    C. Bartholomew Diaz
    D. Johann Krapf
    E. Francisco D'almeida.

29. Mazao yaliyoletwa na Wareno katika Tanganyika ni pamoja na:
    A. mihogo na kahawa
    B. kahawa na karafuu
    C. mahindi na mihogo
    D. katani na mihogo
    E. korosho na nazi.

30. Mataifa ya Ulaya yaliyogombea mto Naili yalikuwa:
    A. Ufaransa na Ubelgiji
    B. Uingereza na Ujerumani
    C. Ufaransa na Ureno
    D. Uingereza na Ufaransa
    E. Ubelgiji na Ureno.

31. Harakati za kudai uhuru barani Afrika zilianza baada ya:
    A. kuundwa kwa Umoja wa Afrika
    B. kuanguka kwa Muungano wa Kisovieti
    C. vita kuu ya pili ya dunia
    D. kukomeshwa kwa biashara ya utumwa
    E. kuanzishwa kwa vyama vingi Afrika.

32. Mwanasayansi aliyeeleza hatua za mabadiliko ya binadamu aliitwa:
    A. Mary Leakey
    B. Charles Darwin
    C. Louis Leakey
    D. Richard Leakey
    E. John Speke.

**SEHEMU C: JIOGRAFIA**

Chagua jibu sahihi kisha weka kivuli katika herufi ya jibu sahihi mbele ya namba ya kila swali katika karatasi yako ya kujibia.

33. Jua linapokuwa katika kizio cha kusini, pepo huvuma kutoka upande gani?
    A. Kusini.
    B. Magharibi.
    C. Mashariki.
    D. Kaskazini.
    E. Kaskazini Mashariki.

34. Idadi ya wakazi wa eneo fulani inaweza kupatikanaje?
    A. Kuhesabu watoto waliozaliwa.
    B. Kwa kuhesabu watu waliokufa.
    C. Kuhesabu wakimbizi.
    D. Kutathmini ukubwa wa eneo.
    E. Kufanya sensa ya watu.

35. Moja ya madhara ya ongezeko kasi la idadi ya watu nchini Tanzania ni:
    A. kuongezeka kwa vita vya kikabila
    B. kuongezeka kwa ugonjwa wa malaria
    C. kutotosheleza kwa huduma za kijamii
    D. kupungua kwa eneo la nchi
    E. kutopata idadi ya wasomi wa kutosha.

36. Maji ya mvua yanaweza kuvunwa na kuhifadhiwa kwa ajili ya matumizi mbalimbali kwa kutumia:
    A. ndoo na bomba
    B. chupa na beseni
    C. visima na chupa
    D. visima na matangi
    E. ndoo na chupa.

37. Soma kwa makini ramani ifuatayo kisha jibu swali linalofuata: [Ramani haipo, swali haliwezi kujibiwa]
    Kokotoa eneo liliofunikwa na doti katika kilometa ikiwa kipimio ni 1:100000
    A. 10.5 km²
    B. 20.05 km²
    C. 15 km²
    D. 15.5 km²
    E. 20.5 km²

38. Picha inayoonesha misitu minene na mazao kama michikichi itakuwa imepigwa kutoka kwenye eneo lenye hali ya:
    A. Kiikweta
    B. Kitropiki
    C. Kimonsuni
    D. Kimediteraniani
    E. Ubaridi.

39. Mambo makuu yanayochangia kuongezeka kwa idadi ya watu katika nchi ya Tanzania ni pamoja na:
    A. kuhamia na kuzaliana
    B. kutokuwa na elimu ya maisha bora
    C. elimu ya afya ya uzazi
    D. kuolewa katika umri mdogo
    E. kuongezeka kwa wakimbizi.

40. Soma ramani ya kontua ifuatayo kisha jibu swali linalofuata: [Ramani haipo, swali haliwezi kujibiwa]
    Umbile la ardhi liliooneshwa kwa herufi A linaitwaje?
    A. Kigongo.
    B. Uwanda wa juu.
    C. Bonde.
    D. Kilele cha mlima
    E. Pitio.

41. Higrometa ni kifaa kinachotumika kupima:
    A. Jotoridi
    B. Mvua
    C. Unyevu
    D. Upepo
    E. Mwanga wa Jua.

42. Njia ya kisasa ambayo watu hupata mawasiliano kwa haraka zaidi ni:
    A. teleksi
    B. simu
    C. barua
    D. televisheni
    E. redio.

43. Katika kila nyuzi moja ya longitudo kuna tofauti ya muda gani wakati dunia inapojizungusha katika mhimili wake?
    A. Dakika 14.
    B. Dakika 15.
    C. Saa 1.
    D. Dakika 10.
    E. Dakika 4.

44. Madini ambayo ni chanzo cha nishati ya nyuklia ni:
    A. makaa ya mawe
    B. uranium
    C. shaba
    D. almasi
    E. dhahabu.

45. Kitu muhimu kinachotumika kufafanua alama mbalimbali zilizotumika katika ramani huitwa:
    A. ufunguo
    B. fremu
    C. dira
    D. kipimio
    E. jina la ramani.

46. Moja ya njia zifuatazo huzuia ongezeko la jotoridi duniani:
    A. gesi ya kaboni inayozalishwa viwandani
    B. ongezeko la kabonidayoksaidi kutokana na kupumua kwa wanyama
    C. matumizi ya nishati rafiki kwa mazingira
    D. kuungua kwa mapori, misitu na nyasi
    E. kukata miti kwa ajili ya kupata maeneo ya kilimo.

47. Wakati wa usiku jotoridi la bahari huwa juu kuliko jotoridi la nchi kavu kutokana na ukweli kwamba:
    A. bahari hupata joto haraka kuliko nchi kavu
    B. bahari hupoteza joto haraka kuliko nchi kavu
    C. upepo mwanana wa nchi kavu huongeza joto baharini
    D. upepo mwanana wa baharini hupunguza joto nchi kavu
    E. nchi kavu hupoteza joto haraka kuliko bahari.

48. Miti ya mikoko ni aina ya uoto wa asili unaopatikana kandokando ya:
    A. mito
    B. maziwa
    C. bahari
    D. mabwawa
    E. visima.

49. Latitudo, mwinuko na umbali kutoka baharini ni mambo muhimu yanayoathiri:
    A. mfumo wa jua
    B. tabia ya nchi
    C. mikondo ya bahari
    D. hali ya hewa
    E. shughuli za kiuchumi.

50. Ni rahisi kuthibitisha kuwa dunia ni duara kwa kuangalia:
    A. umbo la tufe
    B. kupatwa kwa jua
    C. maji kupwa na maji kujaa
    D. jua la utosi
    E. kupatwa kwa mwezi.
```