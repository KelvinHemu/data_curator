```markdown
# JAMHURI YA MUUNGANO WA TANZANIA
## BARAZA LA MITIHANI
### MTIHANI WA KUMALIZA ELIMU YA MSINGI

**05 SAYANSI**
MUDA: Saa 1½
Asubuhi tarehe 13/09/2007

**MAELEKEZO**

1. Karatasi hii ina maswali 50 katika sehemu A na B.
2. Jibu maswali yote.
3. Majibu yote yaandikwe katika karatasi ya kujibia uliyopewa.
4. Simu za mkononi haziruhusiwi ndani ya chumba cha mtihani.
5. Andika Namba yako ya Mtihani katika karatasi ya kujibia.

## SEHEMU A

Chagua jibu sahihi kisha andika herufi inayohusika mbele ya namba ya kila swali katika karatasi ya kujibia.

1. Umuhimu wa vyakula vya kabohaidreti mwilini ni:
   A. kujenga mwili
   B. kulinda mwili
   C. kutia nguvu
   D. kuweza kufikiri
   E. kuongeza joto

2. Ukiwa katika chumba chenye giza na ghafla taa ikawashwa, kitatokea nini kuhusu jicho?
   A. Mboni ya jicho itaongezeka ukubwa.
   B. Mboni ya jicho itabaki vilevile.
   C. Lenzi ya jicho itabinuka.
   D. Mboni ya jicho itapungua ukubwa.
   E. Kelele za nguvu zitasikika.

3. Kikohozi kikavu, homa, kutoka jasho usiku na kukohoa damu ni dalili za:
   A. Kifua kikuu
   B. Tetekuwanga
   C. Pepopunda
   D. Homa ya matumbo
   E. Kifaduro

4. Michoro katika kielelezo namba 1 inawakilisha seli katika mwili wa binadamu ambazo kazi zake ni?
   A. kuzuia na kukinga maradhi mwilini
   B. kusafirisha oksijeni
   C. kugandisha damu
   D. kurekebisha joto la mwili
   E. kusafirisha taka mwilini

   *Kielelezo namba 1*

5. Mtu mwenye kiribatumbo ni rahisi zaidi kupata ugonjwa gani?
   A. Moyo ha msukumo mkubwa wa damu.
   B. Kansa
   C. Unyafuzi
   D. Kuchelewa kwa ukuaji wa akili
   E. Kwashakoo

6. Vinyesi na vitu vilivyo oza huufanya udongo:
   A. usifae kwa kilimo
   B. vinakaribisha wadudu wengine wanaoharibu mazao
   C. vinaongeza mbolea ya mboji kwenye udongo
   D. havina umuhimu katika udongo
   E. vinatumika kama chambo kwa wavuvi

7. Mwanga na sauti vina tabia zinazofanana isipokuwa tabia moja tu. Je, tabia hiyo ni ipi?
   A. Kupinda
   B. Kuakisiwa
   C. Kusharabiwa
   D. Kupita kwenye vakyumu
   E. Kusambaa

8. Kuhifadhi vyakula katika jokofu ni njia ambayo:
   A. hufanya vyakula vikae muda mrefu bila kuharibika
   B. inapunguza kazi ya kupika mara kwa mara
   C. inapoteza ladha na kuvifanya vioze iwapo vitakaa siku nyingi
   D. hugeuza chakula kuwa barafu
   E. inapunguza gharama ya kwenda sokoni

9. Ukiweka sarafu ya shilingi 20 katika beseni lenye maji, sarafu hiyo inaonekana imepanda juu. Hali hiyo hutokea kwa sababu:
   A. sarafu hiyo ni nyepesi
   B. macho yana matatizo
   C. mwanga umenyooka
   D. maji ni kidogo
   E. mwali wa mwanga hupinda unapoingia katika maji

10. Kwa nini chupa ya soda na bia hazijazwi hadi pomoni?
    A. Kwa ajili ya nafasi ya gesi.
    B. Husaidia kufungwa chupa kwa urahisi.
    C. Kuruhusu kutanuka wakati wa hali ya hewa ya joto.
    D. Kupunguza gharama.
    E. Ikijazwa huweza kumwagikia mnywaji.

11. Volcano hai hutoa kimiminika kizito katika uso wa dunia kiitwacho:
    A. Lava
    B. Kreta
    C. Gesi
    D. Volcano
    E. Maji

12. Kwa nini kwa kawaida mwanga unaonekana kwanza kabla ya mngurumo wa radi ingawa vyote vinatokea pamoja?
    A. Mwanga una mawimbi makubwa kuliko sauti.
    B. Mishipa ya fahamu ya macho inafanya kazi haraka kuliko mishipa ya fahamu ya kusikia.
    C. Mwendokasi wa mwanga ni wa haraka kuliko wa sauti.
    D. Mwanga na sauti kwa kawaida husafiri wima.
    E. Mawimbi ya sauti hayasafiri katika hewa.

13. Kipi kati ya vitu vifuatavyo vinaweza kusababisha uchafuzi wa hewa?
    A. Maji machafu ya viwandani, spiriti na ujenzi wa barabara.
    B. Moshi, majivu na mbolea.
    C. Moshi wa viwandani na matokeo ya kuungua kwa petroli.
    D. Misitu ya asili, viwanda na mbolea.
    E. Mbolea, mboji na maji machafu ya viwandani.

14. Ni kiumbe yupi kati ya vifuatavyo huishi kwenye maji?
    A. Inzi
    B. Buibui
    C. Kaa
    D. Panzi
    E. Mende

15. Ukuaji wa mbu hupitia katika hatua kuu nne. Mtiririko sahihi wa ukuaji huo ni:
    A. yai, pupa, lava, mbu
    B. pupa, yai, lava, mbu
    C. yai, lava, pupa, mbu
    D. lava, yai, pupa, mbu
    E. pupa, lava, yai, mbu

16. Kitendo cha mmea kufuata mwanga katika kielelezo namba 2 huitwa:

    *Kielelezo namba 2*

    A. kutembea
    B. kukua
    C. kujongea
    D. kuitikia kichocheo
    E. kuhisi

17. Chanzo cha chakula kwa wanyama ni:
    A. mimea
    B. mimea na nyama
    C. mimea kwa herbivora na nyama kwa carnivora
    D. maziwa
    E. maharage

18. Vyombo vya kupikia vina mikono iliyotengenezwa kwa mbao na plastiki kwa sababu:
    A. haipitishi joto haraka
    B. haipitishi joto
    C. husharabu joto
    D. huakisi joto
    E. hutunza joto kwa muda mrefu

19. Kuta, sakafu na dari ya vyumba vya utangazaji vimewekwa vitu laini ili:
    A. kupunguza sauti
    B. kuakisi sauti
    C. kuongeza sauti na nguvu
    D. kufanya sauti kuwa laini na safi
    E. kupunguza mwangwi

20. Kuna uhusiano gani kati ya sumaku na umeme?
    A. Zote ni nishati za kemikali.
    B. Zote ni sakiti za umeme.
    C. Kuliko na Sumaku lazima kuwa na umeme.
    D. Kuliko na umeme lazima kuwa na sumaku.
    E. Zote zinatoa nishati ya mwanga.

21. Katika mchoro wa sakiti ya umeme, alama —| |— inawakilisha:
    A. seli kavu
    B. seli
    C. fyuzi
    D. transfoma
    E. adapta

22. Ni kundi lipi linawakilisha mashine rahisi?
    A. Nyundo, shoka, kisu na mkasi.
    B. Mkasi, gari, toroli na msumari.
    C. Shoka, skrubu, mkasi na cherehani.
    D. Kitasa, toroli, baiskeli na msumeno.
    E. Baiskeli, gari, cherehani na nyundo

23. Wakati mtu anasukuma toroli, mikono yake na mishikio ya toroli inafanya kazi ya:
    A. egemeo
    B. mzigo
    C. jitihada
    D. nyenzo
    E. nishati

24. Dira huelekea upande wa kaskazini wa dunia kwa sababu:
    A. kuna nguvu ya sumaku ndani ya dunia inayoingiliana
    B. watu wamezoea zaidi ncha ya kaskazini
    C. sio rahisi kupotea kama upo ncha ya kaskazini
    D. wavumbuzi wa mwanzo waligundua zaidi ncha ya kaskazini
    E. ncha ya kaskazini iko juu kuliko ncha ya kusini

25. Mabadiliko gani yatatokea kama mtu akipumulia kwenye uso wa kioo?
    A. Kuganda
    B. Kuyeyuka
    C. Kuvukizwa
    D. Mtonesho
    E. Kutanuka

26. Vinundu vilivyoko kwenye mimea jamii ya mkunde vina bacteria ambao husharabu na kubadili kuwa:
    A. naitrojeni
    B. yurea
    C. fosforasi
    D. haidrojeni
    E. salfeti ya Ammonia

27. Chunguza kwa makini kielelezo namba 3 na kisha jibu swali linalofuata:

    *Kielelezo namba 3*

    Nini ujazo wa jiwe baada ya kutumbukiza katika maji?
    A. Sm³ 15
    B. Sm³ 45
    C. Sm³ 30
    D. Sm³ 5
    E. Sm³ 20

28. Myeyuko wa majivu yaliyotokana na majani ya mgomba huweza kubadili karatasi ya limasya:
    A. bluu kuwa nyekundu
    B. nyekundu kuwa bluu
    C. bluu kuwa njano
    D. nyekundu
    E. bluu

29. Ripoti ya jaribio la kisayansi huandikwa kwa mpangilio ufuatao:
    A. Njia, vifaa, kusudi, matokeo, hitimisho
    B. Njia, vifaa, kusudi, hitimisho, matokeo
    C. Njia, vifaa, matokeo, kusudi, hitimisho
    D. Kusudi, njia, vifaa, matokeo, hitimisho
    E. Kusudi, vifaa, njia, matokeo, hitimisho

30. Tezi lililo katika ubongo linalofanya kazi ya kuchochea tezi zingine kufanya kazi huitwa:
    A. kongosho
    B. gonadi
    C. tezi ya adrenal
    D. tezi ya thairodi
    E. tezi ya pituitary

31. Ni ipi kati ya mishipa ya damu ifuatayo hupeleka damu kwenye mapafu?
    A. Vena Kaya
    B. Ateri ya pulmonary
    C. Aola
    D. Vena ya pulmonary
    E. Vena ya renali

32. Chembe nyekundu za damu hutengenezwa katika sehemu gani ya mwili?
    A. Uroto mwekundu wa damu.
    B. Moyo.
    C. Tumbo.
    D. Ini.
    E. Mapafu.

33. Ipi njia bora ya asili ya uzazi wa mpango?
    A. Kutumia kondomu wakati wa kujamiiana.
    B. Kutumia njia ya kitanzi.
    C. Kutumia sindano.
    D. Kutumia vidonge vya uzazi wa majira.
    E. Kutojamiiana katika kipindi cha hatari.

34. Sehemu ya mbegu ambayo huhifadhi chakula cha mmea kwenye udongo ni:
    A. embryo
    B. testa
    C. kotiledoni
    D. epikapi
    E. kianza mche

35. Mayai ya kike hutengenezwa kwenye:
    A. korodani
    B. mirija ya falopia
    C. uterasi
    D. ovari
    E. mlango wa uzazi

36. Matokeo ya mwisho ya myeyusho wa protini ni:
    A. asidi za fati na gliserini
    B. asidi za amino
    C. glukosi
    D. asidi ya haidrokloriki
    E. sukari laini

37. Sehemu ya ua ambayo ni sawa na ogani ya uzazi ya kike katika mwili wa binadamu ni:
    A. stigima
    B. stameni
    C. ovyuli
    D. ovari
    E. staili

38. Tunashauriwa kupanda miti kwa wingi sehemu zilizo kame ili:
    A. kuzuia mmomonyoko wa udongo
    B. kuleta kivuli
    C. kupata kuni
    D. kupata mbao na matunda
    E. kusaidia kuleta mvua

39. Watu waishio katika sehemu za baridi hupaswa kula zaidi vyakula aina ya mafuta kwa sababu vyakula hivyo:
    A. hulinda mwili
    B. hujenga mwili
    C. huleta joto
    D. hutuliza njaa
    E. huleta nguvu

40. Tunapopiga picha kwa kutumia kamera tunatumia moja ya sifa za mwanga. Sifa hiyo ni:
    A. kuakisiwa kwa mwanga
    B. mwanga kusafiri katika mstari mnyoofu
    C. kupinda kwa mwanga
    D. kusambaa kwa mwanga
    E. kusharabiwa kwa mwanga

41. Pau (fimbo) la radi hutengenezwa kwa shaba kwa sababu:
    A. shaba haipati kutu
    B. hupitisha umeme
    C. haiathiriwi na maji
    D. hupambana kirahisi na kemikali
    E. ni rangi yake haichuji

42. Ugonjwa upi kati ya magonjwa yafuatayo unaweza kumpata mtu kwa kula nyama ambayo haikuiva?
    A. Punye
    B. Kwashakoo
    C. Tegu
    D. Malaria
    E. Unyafuzi

43. Kipi kati ya vifuatavyo husababisha kansa ya mapafu?
    A. Kuvuta tumbaku.
    B. Kunywa bia.
    C. Chanjo dhidi ya kipindupindu.
    D. Kunywa chai.
    E. Kunywa soda.

44. Iwapo mtu akitegemea sana pombe na hawezi kuiacha, ana tatizo la hali ijulikanayo kama:
    A. utapiamlo
    B. ulevi wa kupindukia
    C. kuzimia
    D. ugonjwa unaoua seli za ini
    E. unyong'onyefu

45. Nini kati ya vifuatavyo ni chanzo kikuu cha vitamini C?
    A. Jibini.
    B. Machungwa.
    C. Maharage.
    D. Nyama.
    E. Mayai.

## SEHEMU B

Jibu maswali 46 – 50 kwa kuandika neno moja tu kwa kila swali katika karatasi yako ya kujibia.

46.  .................. ni aina ya mbu anayeeneza malaria.

47. Virusi vya UKIMWI vinashambulia chembechembe za ................... katika mwili wa binadamu.

48. Kifaa kitumikacho kupima mwendokasi wa upepo kinaitwa ...................

49. Katika mlishano, mimea ya kijani inaitwa aina ya ...................

50. ................... ni minyoo midogo inayosababisha matende ambayo huenezwa na ...................!
```