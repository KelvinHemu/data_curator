```markdown
**JAMHURI YA MUUNGANO WA TANZANIA**

**BARAZA LA MITIHANI LA TANZANIA**

**MTIHANI WA ELIMU YA SEKONDARI KIDATO CHA PILI**

**021 KISWAHILI**
Muda: 2:30 Jumanne, 11/11/2008 Mchana

**Maelekezo**

1. Karatasi hii ina sehemu A, B, C, D na E.
2. Jibu maswali yote.
3. Majibu yote yaandikwe kwenye nafasi ulizopewa.
4. Majibu yote yaandikwe kwa kalamu yenye wino wa bluu au mweusi.
5. Vifaa vyote vya mawasiliano visivyoruhusiwa havitakiwi katika chumba cha mtihani.
6. Andika Namba yako ya Mtihani katika kila ukurasa sehemu ya juu upande wa kulia.

**SEHEMU A (Alama 15)**

**UFAHAMU**

1. Soma shairi lifuatalo kisha jibu maswali yanayofuata.

Bismilah rahmani, wanangu natabaruki,
Mlio Bara na Pwani, salamu mwastahiki,
Nataka niwaambieni, ya kale kizazi hiki,
Mambo sivyo yavyokuwa, zamani na siku hizi.

Wanangu yafahamuni, mambo bado msojua,
Siku hizo za zamani, nyumba tulimokulia,
Tope nyasi ezekoni, bati katu halikua,
Zamani na siku hizi, mambo sivyoyavyokuwa.

Leo mpo ghorofani, mwavenea ka' chiriku,
Na lami barabarani, gari tele huku na huku,
Wamama wana sukani, waendesha kwa kupiku,
Mambo sivyoyavyokuwa, zamani na siku hizi.

Tulopeleka Bungeni, wamegeuka nyang'au,
Mafisadi kama nini, baladhuli mabahau,
Wanauvutua mpini, konde wamelisahau,
Zamani na siku hizi, mambo sivyo, zamani na siku hizi.

Uwe na mia ganjani, siku zile wewe mtu,
Tajaza kapu sokoni, na taksi hadi Kisutu,
Bado za bia mezani, za kumhonga bi Tatu,
Mambo sivyoyavyokuwa, zamani na siku hizi.

Leo pesa si thamani, huwezi jenga kwa laki,
Bei za vitu pomoni, za panda bila haki,
Mnyonge arudi chini, tajiri ndo atamalaki,
Zamani na siku hizi, mambo sivyoyavyokuwa.

Ingia mahakamani, rupia usipenyeze,
Jua chamtemakuni, ni haki haki iteleze,
Hakimu hana utani, unani akubembeleze,
Mambo sivyoyavyokuwa, zamani na siku hizi.

Nako huko mashuleni, tumelishwa mahinzi,
Tumetugawa shetani, mafungu kama ya ndizi,
Hawa Sta Albani, wengine kule Chamazi,
Zamani na siku hizi, mambo sivyoyavyokuwa.

Mungu hako mioyoni, mtu hana woga tena,
Waua maalbini, ajuza na mwana wana,
Vichanga nao jamani, wakatwa shingo mchana,
Mambo sivyoyavyokuwa, zamani na siku hizi.

Ukiuliza kwanini, mambo yote jibu pesa,
Wauzwa ughaibuni, mabinti vigoli hasa,
Na wengine kokeini, waipeleka Mombasa,
Zamani na siku hizi, mambo yamebadilika.

**MASWALI**

(a)
(i) Andika kichwa cha shairi hilo kwa maneno yasiyozidi matano (5).
(ii) Fikiria kwamba wewe ni kiranja mkuu umepewa nafasi ya kuwaeleza wanafunzi wenzako kuhusu shairi hili, kwa kutumia maneno kati ya 50 na 100.
(iii) Andika maelezo yako ukizingatia mambo muhimu tu.

(b) Eleza maana ya maneno yafuatayo kama yalivyotumika.
(i) wanauvunja mpini
(ii) kumhonga
(iii) pomoni
(iv) chamtemakuni
(v) ughaibuni

## SEHEMU B (Alama 15)

**UTUMIZI WA LUGHA NA USAHIHI WA MAANDISHI**

2. (a) Kwa kuzingatia matumizi ya Kiswahili sanifu sentensi zifuatazo zina makosa. Ziandike upya kwa ufasaha.

Mfano: Kiti mkubwa amevunjika.
Jibu: Kiti kikubwa kimevunjika.

(i) Chai imeingia inzi.
(ii) A nakwenda baba kesho safari.
(iii) Humwambiaga lakini hanielewi!
(iv) Ngo'mbe zangu zimeibiwa.
(v) Daktari nina kifua sijalala usiku kucha.

(b) Kama lugha isingekuwepo katika jamii ya binadamu, unafikiri ni matatizo gani manne ambayo yangetokea?

(c) Oanisha orodha A na B ili kujenga dhana sahihi. Onesha majibu yako kwa kisanduku kama hiki.

| Orodha A                                                                                                | Orodha B                                                                                                |
| :------------------------------------------------------------------------------------------------------ | :------------------------------------------------------------------------------------------------------ |
| (i) Kuonesha mpangilio wa maneno ya lugha kialfabeti, jinsi yanavyoandikwa, maumbo.                     | A. Tanzu za kutamkwa na maana zake. lugha                                                              |
| (ii) Lugha ya mazungumzo na lugha ya maandishi.                                                        | B. Rejesta                                                                                              |
| (iii) Maneno yasiyo sanifu yanayozungumzwa na kikundi kidogo cha watu.                                 | C. Simo                                                                                                |
| (iv) Taaluma inayoshughulikia maumbo au mjengo wa maneno katika tungo.                                 | D. Sarufi                                                                                               |
| (v) Ni mtindo wa lugha inayozungumzwa kulingana na muktadha na kusudi maalumu.                         | E. Misemo                                                                                               |
|                                                                                                         | F. Mofimu                                                                                               |
|                                                                                                         | G. Nomino                                                                                               |
|                                                                                                         | H. Kamusi                                                                                               |

## SEHEMU C (Alama 15)

3. (a) Majina yafuatayo katika Daftari la mahudhurio ya wanafunzi yamepangwa vibaya. Kwa kuzingatia matumizi ya kamusi yapange majina kwa mpangilio sahihi.
(i) Roza
(ii) Sakina
(iii) Zena
(iv) Zakaria
(v) Yolanda

(b) Tafakari matumizi ya mofimu katika sentensi kwenye Orodha A kisha onesha matumizi sahihi kwa kuchagua kifungu cha maelezo yanayo oana toka Orodha B. Onesha majibu yako Kwa kutumia kisanduku kama hiki:

| Orodha A                               | Orodha B                                      |
| :------------------------------------- | :-------------------------------------------- |
| i) Ukimwona atakueleza ukweli          | A. Kuonesha udunishi                           |
| (ii) A nakipenda hikihiki cheusi       | B. Kuonesha ukaribu na msisitizo              |
| (iii) Kikombe kimevunjika              | C. Kuonesha nafsi                             |
| iv) Kijidudu chenyewe kidogo          | D. Kuonesha nafsi na njeo ya wakati ujao     |
| (v) A mepigana kiume                   | E. Kuonesha sifa ya juu/ushujaa               |
|                                        | F. Kuonesha upatanisho wa kisarufi           |
|                                        | G. Kuonesha kitu kilivyoathirika             |

(c) Soma kifungu cha habari ifuatayo kisha ainisha maneno yaliyopigiwa mstari kwa kuandika ufupisho wa aina ya neno chini yake: (N, V, W, T, E, H au U)

*Bandubandu humaliza gogo. Mtoto alianza udokozi kidogokidogo. Mara kadokoa nyama jikoni, mara pipi dukani, mara daftari shuleni, mara..... Mama yake ukimwambia anakujia juu, mkali kama pilipili!
Ukome! Mwache mwanangu, wizi umemfundisha wewe! Leo kabambwa mchana kweupe. Lo! Aibu.
Mama analia kama mbwa koko; wale aliotuona adui zake ndio anatufuata tumsaidie. Polisi waitwe waje wachukue watu wao, mama na mtoto wote wapelekwe kituoni”.*

## SEHEMU D (Alama 40)

**FASIHI SIMULIZI**

4. (a) Kutoka katika kisanduku cha majibu chagua jibu lililo sahihi na kuliandika mbele ya namba ya maelezo yanayoelezea dhana hiyo.

*Miviga, Ngano, Maghani, Vitendawili, Misimu, Nahau, Tambiko, Ngonjera, Visasili, Methali, Fani, Maudhui*

Namba moja imeshajibiwa kama mfano.

Mfano:

(i) Jumla ya mawazo au dhamira, migogoro, mtazamo/ msimamo, falsafa na ujumbe katika kazi ya fasihi.
Jibu: Maudhui.

(ii) Semi za muda na mahali maalumu ambazo huzuka na kutoweka kutegemea na mazingira na mahitaji ya jamii husika.
(iii) Misemo yenye kueleza wazo lililofichika maelezo yake huwa na ukinzani wa pande mbili.
(iv) Majibizano, mjadala au malumbano ya watu wawili au zaidi katika mtindo wa kishairi.
(v) Hadithi zinazosimulia matukio ya kihistoria na kuhusisha mambo yanayosadikiwa na jamii ya watu.
(vi) Hadithi zinazoelezea vyanzo au chimbuko la maumbile ya binadamu, wanyama, miti au vitu visivyo na uhai.

(b) Chagua herufi ya jibu sahihi katika maswali yafuatayo:

(i) Ana "mkono mrefu" Maana yake:
    A. Urefu wa mkono wake umezidi kawaida
    B. Mlemavu wa mkono ndio sababu ni mrefu
    C. Ana tabia mbaya
    D. Mdokozi au mwizi

(ii) Ipi ni maana sahihi ya kitendawili "kulia kwake ni kicheko kwetu".
    A. Machozi
    B. Maji
    C. Mvua
    D. Utomvu wa mpapai

(iii) Walikutwa darasani "wakipiga domo" badala ya kusoma. Kupiga domo ni kufanya nini?
    A. Kupayuka
    B. Kuteta watu
    C. Kusimulia hadithi
    D. Kusogoa

(iv) Simba mwendapole ndiye mla nyama” Methali hii ni sawa na: .........
    A. Mwenye kisu kikali ndiye awezaye kula nyama
    B. Kawia ufike
    C. Usiache mbachao kwa msala upitao
    D. Bura yangu sibadili kwa rehani

(v) Pita huku nami nipite huku tukutane kwa mjomba”. Fumbua kitendawili hiki.
    A. Barabara
    B. Mkanda
    C. Ukili
    D. Mnyororo

(c) Soma wimbo ufuatao kwa makini kisha hakiki vipengele vya maudhui: Dhamira, mtazamo, falsafa, migogoro na ujumbe wa mwandishi.

"Siwema usinipe ugonjwa wa moyo
Nilidhani nimepata mpenzi wa kweli
Kumbe nimepatikana na mambo ya ajabu.
Wema wangu kumbe kwako ni bure
Fadhila zote kumbe kwako ni bure
Nimejifunza kutokana na makosa
Siwema dada mama.
Nimezunguka Tanzania bara
Unguja na Pemba kote nimefika
Nimewaona warembo wenye sifa
Wenye kujipamba na kupambika
Kwa hiyo nielewe dada
Sibabaiki na sura.
Napenda tabia njema
Tabia njema ndio silaha kwako
Sibabaiki na sura
Napenda tabia njema ...."

**MASWALI**

(i) Nini dhamira ya Fanani?
(ii) Je, Fanani ana mtazamo/msimamo gani kuhusu mapenzi?
(iii) Je, ni mgogoro gani umejitokeza baina ya wahusika?
(iv) Nini imani/Falsafa ya Fanani kuhusu mgogoro huo?
(v) Je, umejifunza nini kutokana na wimbo huu?

## SEHEMU E (Alama 15)

**UANDISHI WA INSHA/UTUNGAJI**

5. Wewe ni mzazi wa Mwanafunzi Masumbuko Mtata aliyehitimu Elimu ya Msingi shule ya Juhudi, S.L.P 69, Mwanza. Umeona tangazo la nafasi ya masomo ya Kidato cha Kwanza kwenye gazeti la "Nipashe" la tarehe 02/11/2008. Andika barua kuomba nafasi kwa ajili ya mwanao. Tumia maneno kati ya 80 na 120.

**TANGAZO**

Mkuu wa Shule ya Sekondari Umoja anawatangazia wazazi/walezi nafasi ya masomo ya kidato cha 1-4. Shule ni ya wasichana na wavulana. Ina nafasi za majengo na vifaa vya kutosha vya kufundishia na kujifunzia. Ina walimu wa kutosha, Masomo yote yatafundishwa, Ada ni rahisi huduma zote za jamii zinapatikana. Shule itafunguliwa tarehe 6/1/2009. Tuma maombi yako kwa: Mkuu Wa Shule S. L. P 3043 au Piga simu 0796-865708. Fomu za maombi ni sh. 10,000/= tu, zinapatikana shuleni, Wahi mapema
```